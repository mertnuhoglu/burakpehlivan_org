---
title: 'Ukrayna’ya Türk Sermayesinin İlgisi Devam Ediyor'
date: Thu, 08 May 2014 09:36:17 +0000
draft: false
tags: ["Can Sirman", "Edip Paçal", "GÜNTİAD", "İhsan Oğurlu", "Kenan Baytaş", "Merbolin Boya Yönetim Kurulu Başkanı", "Necmi Sadıkoğlu", "TUİD (Türk Ukrayna İşadamları Derneği)", "Ukrayna ekonomi", "Ukrayna kriz", "Ukrayna Türkler"]
type: post
---

[![ukraynaya-turk-sermayesinin-ilgisi-devam-ediyor](http://burakpehlivan.org/wp-content/uploads/2014/05/ukraynaya-turk-sermayesinin-ilgisi-devam-ediyor.jpg)](http://burakpehlivan.org/wp-content/uploads/2014/05/ukraynaya-turk-sermayesinin-ilgisi-devam-ediyor.jpg)

Ukrayna’daki siyasi istikrarsızlığa ve yaşanan ekonomik problemlere rağmen ülkeye Türk işadamı heyetlerinin ilgisi devam ediyor. Bu çerçevede son dönemde iki Türk işadamı heyeti başkent Kiev’de, aralarında Türk Ukrayna İşadamları Derneği’nin de (TUİD) bulunduğu kurum ve kuruluşlara ziyarette bulundular. Bu heyetlerden biri Türkiye’nin önde gelen boya sanayicileri ve yöneticilerinden oluşurken diğer heyeti ise Güneydoğu Tekstil Sanayi ve İşadamları Derneği(GÜNTİAD) yönetimi kurulu üyeleri oluşturdu.

Türk Ukrayna İşadamları Derneği Genel Merkezi’nde her iki heyetin ziyaretleri sırasında birer konuşma yapan TUİD başkanvekili Burak Pehlivan, Ukrayna’nın 23 yıllık bağımsızlık tarihinin en zor siyasi ve ekonomik dönemini yaşadığını ancak ülkedeki Türk iş dünyası olarak Ukrayna’nın potansiyeline ve geleceğine inançlarını kaybetmediklerini belirtti. Pehlivan, Ukrayna’nın tarıma elverişli toprakları, güçlü sanayi altyapısı, eğitimli nüfusuyla bir Avrupa ülkesi olduğunu, Ukrayna’nın kişi başına 4.000 dolarlık milli gelir seviyesinin çok ötesinde bir milli gelire çok kısa bir sürede ulaşacağından emin olduğunu ifade ederek, “yeter ki hükümet hukukun üstünlüğü, yolsuzlukla mücadele, kamu ihalelerinde şeffaflık gibi alanlarda gerekli refomları ivedilikle gerçekleştirsin, iş yapmanın önüne set çeken bürokratik zorlukların elimine edilmesinde mesafe alınsın ve ihtiyaç duyulan deregülasyonlar uygulamaya koyulsun” dedi.

TUİD başkanvekili 2013 yılında Ukrayna’nın ithalatında yaklaşık %10’luk bir daralmanın yaşandığını, Türkiye’nin toplam ihracatında ise aynı yıl hemen hemen artış yaşanmadığını, buna karşılık Türkiye’den Ukrayna’ya yapılan ihracatta ise %20’lik artış yaşandığını hatırlatarak, “ekonomik ilişkilerimizde, ikili ticaretimizde, turizm ve ulaşım alanlarında iki ülke büyük bir aşama kaydetti ve Türkiye Ukrayna’nın stratejik partneri haline geldi, risklerin iyi hesaplanması koşuluyla, sermaye yapısı güçlü, rekabetçi Türk firmaları için Ukrayna şu an olmasa bile önümüzdeki birkaç yıl için önemli fırsatlar sunmaktadır, bugün işlerin zor olduğu zamanda pazarda yer tutan firmalar, işler açıldığında bunun mükafatını görecektir” diyerek sözlerini tamamladı.

Boya Sanayicileri Delegasyonu Başkanı, Türkiye Kimyevi Maddeler ve Mamülleri İhracatçıları başkanvekili Necmi Sadıkoğlu ise, ülkede yaşanan tüm olumsuzluklara rağmen, Ukrayna seyahatini iptal etmediklerini zira bu ülkenin geleceğine inandıklarını belirterek, yaptıklarını görüşmelerin oldukça faydalı geçtiğini ifade etti. Sadıkoğlu, sanayicilerin ticareti uzun vadeli gördüğünü ve Türkiye’nin kuzey komşusu Ukrayna’nın ekonomisinin önümüzdeki dönemde gerekli reformlar gerçekleştirildiği takdirde hızlı bir büyüme sürecine gireceğine inandıklarını belirterek, bu tarz çalışma ziyaretlerini oldukça faydalı değerlendirdiklerini söyledi. İstanbul Sanayi Odası Meclis üyesi ve Merbolin Boya Yönetim Kurulu Başkanı Kenan Baytaş ise heyet olarak oldukça verimli bir çalışma ziyareti gerçekleştirdiklerini ve geleceğe dönük ümitli olarak ülkeden ayrılacaklarını belirtti.

TUİD yönetim kurulu üyesi Can Sirman ise, ülkenin yaşadığı jeopolitik sorunların Ukrayna’nın birliği ve toprak bütünlüğü çerçevesinde barış ve uzlaşmayla bir önce çözüme kavuşturulmasını iş dünyası olarak beklediklerinin altını çizerek, “bu zor günlerde Ukrayna’da ayakta kalan Türk sermayesi kriz sonrasında çok hızlı bir büyüme sürecine girecektir” dedi.

GÜNTİAD heyetinin ziyaretinde ise, dernek yönetim kurulu başkanı İhsan Oğurlu derneğin üyelerinin Diyarbakır başta olmak üzere Güneydoğu Anadolu Bölgesi’ndeki Tekstil Sanaycilerinden oluştuğunu ve iç piyasa kadar üye firmaların ihracat piyasaları için de çalışma yaptığını dile getirdi. Oğurlu, “Kuzey Irak’a, Suriye’ye, İran’a ihracat yapıyoruz, ancak ihracat pazarlarımzı çeşitlendirmek arayışındayız, bu noktada rekabetçi fiyatımız ve kalitemiz ile Ukrayna’ya ihracat olanaklarını değerlendirmek için buradayız” dedi. Oğurlu, Ukrayna’da çok aktif bir Türk İş dünyası olduğunu gözlemlediklerini, bu anlamda konukseverliği ve gösterdikleri ilgi için Türk Ukrayna İşadamları Derneği’ne müteşekkir olduklarını ifade ederek sözlerini tamamladı. Heyet üyelerinden Edip Paçal ise Diyarbakır’dan ikinci kez bir işadamı heyeti ile Ukrayna’ya geldiklerini, başkent Kiev’in yeşilliğine, tarihine ve doğasına hayran kaldıklarını belirterek “ancak Diyarbakır da, yalnız Türkiye’nin değil, tüm dünyanın en eski, tarihi ve güzel şehirlerinden biridir, artık ziyaret sırası TUİD yönetiminin” diyerek, TUİD üyelerini Diyarbakır’a davet etti.

Türk Boya Sanayicileri Heyeti ile Diyarbakır Tekstil Sanayi ve İşadamları Derneği yönetiminin, Türk Ukrayna İşadamları Derneğ genel merkezine yaptıkları ziyaretler hatıra fotoğrafı çekimiyle sona erdi.

Kaynak: http://tuid.org.ua/ukraynaya-turk-sermayesinin-ilgisi-devam-ediyor

![DSCN7417](http://tuid.org.ua/wp-content/uploads/2014/05/DSCN7417.jpg) ![DSCN7419](http://tuid.org.ua/wp-content/uploads/2014/05/DSCN7419.jpg) ![DSCN7423](http://tuid.org.ua/wp-content/uploads/2014/05/DSCN7423.jpg) ![DSCN7431](http://tuid.org.ua/wp-content/uploads/2014/05/DSCN7431.jpg) ![DSC_1357](http://tuid.org.ua/wp-content/uploads/2014/05/DSC_1357.jpg) ![DSC_1358](http://tuid.org.ua/wp-content/uploads/2014/05/DSC_1358.jpg) ![DSC_1361](http://tuid.org.ua/wp-content/uploads/2014/05/DSC_1361.jpg) ![DSC_1364](http://tuid.org.ua/wp-content/uploads/2014/05/DSC_1364.jpg) ![DSC_1365](http://tuid.org.ua/wp-content/uploads/2014/05/DSC_1365.jpg) ![DSC_1374](http://tuid.org.ua/wp-content/uploads/2014/05/DSC_1374.jpg) ![DSC_1391](http://tuid.org.ua/wp-content/uploads/2014/05/DSC_1391.jpg) ![DSC_1408](http://tuid.org.ua/wp-content/uploads/2014/05/DSC_1408.jpg) ![DSC_1413](http://tuid.org.ua/wp-content/uploads/2014/05/DSC_1413.jpg) ![DSC_1414](http://tuid.org.ua/wp-content/uploads/2014/05/DSC_1414.jpg) ![DSC_1416](http://tuid.org.ua/wp-content/uploads/2014/05/DSC_1416.jpg) ![DSC_1419](http://tuid.org.ua/wp-content/uploads/2014/05/DSC_1419.jpg) ![DSC_1430](http://tuid.org.ua/wp-content/uploads/2014/05/DSC_1430.jpg) ![DSCN7402](http://tuid.org.ua/wp-content/uploads/2014/05/DSCN7402.jpg) ![DSCN7403](http://tuid.org.ua/wp-content/uploads/2014/05/DSCN7403.jpg) ![DSCN7406](http://tuid.org.ua/wp-content/uploads/2014/05/DSCN7406.jpg)  ![DSCN7410](http://tuid.org.ua/wp-content/uploads/2014/05/DSCN7410.jpg) ![DSCN7411](http://tuid.org.ua/wp-content/uploads/2014/05/DSCN7411.jpg) ![DSCN7412](http://tuid.org.ua/wp-content/uploads/2014/05/DSCN7412.jpg)  ![DSCN7414](http://tuid.org.ua/wp-content/uploads/2014/05/DSCN7414.jpg)  ![DSCN7416](http://tuid.org.ua/wp-content/uploads/2014/05/DSCN7416.jpg)

![DSCN7593](http://tuid.org.ua/wp-content/uploads/2014/05/DSCN7593.jpg)

![DSCN7594](http://tuid.org.ua/wp-content/uploads/2014/05/DSCN7594.jpg)

![DSCN7617](http://tuid.org.ua/wp-content/uploads/2014/05/DSCN7617.jpg)

![DSCN7556](http://tuid.org.ua/wp-content/uploads/2014/05/DSCN7556.jpg)

![DSCN7558](http://tuid.org.ua/wp-content/uploads/2014/05/DSCN7558.jpg)

![DSCN7560](http://tuid.org.ua/wp-content/uploads/2014/05/DSCN7560.jpg)

![DSCN7563](http://tuid.org.ua/wp-content/uploads/2014/05/DSCN7563.jpg)

![DSCN7565](http://tuid.org.ua/wp-content/uploads/2014/05/DSCN7565.jpg)

![DSCN7569](http://tuid.org.ua/wp-content/uploads/2014/05/DSCN7569.jpg)

![DSCN7571](http://tuid.org.ua/wp-content/uploads/2014/05/DSCN7571.jpg)

![DSCN7573](http://tuid.org.ua/wp-content/uploads/2014/05/DSCN7573.jpg)

![DSCN7574](http://tuid.org.ua/wp-content/uploads/2014/05/DSCN7574.jpg)

![DSCN7576](http://tuid.org.ua/wp-content/uploads/2014/05/DSCN7576.jpg)

![DSCN7577](http://tuid.org.ua/wp-content/uploads/2014/05/DSCN7577.jpg)

![DSCN7581](http://tuid.org.ua/wp-content/uploads/2014/05/DSCN7581.jpg)

![DSCN7584](http://tuid.org.ua/wp-content/uploads/2014/05/DSCN7584.jpg)

![DSCN7590](http://tuid.org.ua/wp-content/uploads/2014/05/DSCN7590.jpg)

![DSCN7592](http://tuid.org.ua/wp-content/uploads/2014/05/DSCN7592.jpg)