---
title: 'Türk Ukrayna İşadamları Derneği Olağan Genel Kurulu yapıldı, işte yeni yönetim kurulu'
date: Mon, 22 May 2017 08:30:33 +0000
draft: false
tags: ["ali bulut", "ayhan akbaba", "Dinçer Sayıcı", "Emre Karaahmetoğlu", "Fatih Aydın", "Ferit Alibey", "Hacı Bayram Bolat", "Hasan Kamil Hayali", "Haydar Koçak", "Mehmet Seyfettin Küçük", "Mesut Erk", "Oğuzhan Şen", "Selim Tever", "Şevki Acuner", "TUİD", "TUİD (Türk Ukrayna İşadamları Derneği)", "TUİD genel kurul", "Ukrayna Türk İş Dünyası", "Ukrayna Türk toplumu", "Uzay Göktürk", "Volkan Turhan"]
type: post
---

![](http://burakpehlivan.org/wp-content/uploads/2017/05/IMG_9514-245.jpg)




Uluslararası Türk Ukrayna İşadamları Derneği’nin, Kiev Intercontinental Otel’de gerçekleşen 9. olağan genel kuruluna tek liste olarak giren mevcut başkan Burak Pehlivan’ın listesi, oylamaya katılan tüm üyelerin desteğini aldı. Genel Kurula T.C. Kiev Büyükelçiliği müsteşarı Uzay Göktürk, Türkiye Cumhuriyeti Kiev Ticaret Müşaviri Haydar Koçak, Başbakanlık TİKA Ukrayna program koordinatörü Hacı Bayram Bolat, TUİD genel kurulu üyeleri, Türk ve Ukraynalı davetliler, DEİK Türk Ukrayna İş Konseyi Başkan yardımcısı Rasim Bekmezci ile Türkfonfed başkan yardımcısı Hasan Kamil Hayali katılım gösterdi.




Program Türk ve Ukrayna Milli marşlarının dinlenmesiyle başlarken Divan Kurulu Başkanlığına Mehmet Seyfettin Küçük seçildi. TUİD yönetim kurulu başkanı Burak Pehlivan açılış konuşmasında TUİD’in 8. dönemini kapsayan 2015 Nisan-2017 Mayıs tarihleri arasında Ukrayna’daki yabancı dernekler ve yurtdışındaki Türk işadamı dernekleri açısından gerçekleştirdiği ilklere değindi. Pehlivan, Türkiye’nin kuzeyinde yer alan komşu ülke Ukrayna’nın adeta yeniden kurulduğunu, bundan çok değil 5 yıl önce dış ticaretinin %40’ını Rusya ile yapan ülkede bugün bu oranın %10 düştüğünü ifade ederken, gerek yatırımlar, gerekse ticaret açısından Avrupa Birliği ve Amerika’nın bu boşluğu yeterince dolduramadığını, buna karşılık zaten ülkede önemli bir gücü olan Türk sermayesinin, Türk şirketlerinin ülkeye önümüzdeki dönemde çok daha fazla ilgi göstermesi gerektiğini ve göstereceğini söyledi. Burak Pehlivan, bunun için TUİD’e, Ukrayna’da yatırım ya da bu ülkeyle ticaret yapacak Türk firmalarına yol göstermesi açısından önümüzdeki birkaç yıl içerisinde çok daha fazla sorumluluk düşeceğini ifade ederek, “2017-2019 dönemi dernek tarihinin şüphesiz en aktif dönemlerinden biri olacaktır” dedi.




T.C. Kiev Ticaret Müşaviri Haydar Koçak ise, TUİD’in özellikle Türkiye Ukrayna ekonomik ilişkilerinin en önemli gündem maddesi olan Serbest Ticaret Antlaşması’nın imzalanması noktasında gerek Ukrayna iş dünyası, gerekse Ukrayna hükümeti nezdinde yaptığı çalışmalarla oldukça önemli bir vazife üstlendiğini belirtti. Koçak, TUİD’in mevcut yönetiminin çıtayı çok yükselttiğini yeni seçilecek yönetimin de en az bu seviyede bir çalışma yapmasını beklediklerini söyleyerek sözlerini tamamladı.




Türkonfed Başkan yardımcısı ve TUİD İstanbul temsilcisi Hasan Kamil Hayali ise, Türkiye’nin gönüllülük esasına göre örgütlenmiş en büyük iş insanları organizasyonu olan Türkonfed’in aynı zamanda dış ilişkilerini yönetmesi nedeniyle yurtdışındaki Türk derneklerini çok yakından gözlemleme fırsatı olduğunu, tüm bu dernekler arasında TUİD’in müstesna bir konumda bulunduğunu ve yurtdışı Türk dernekçiliği açısından  örnek bir model oluşturduğunu ifade ederken, kurum olarak TUİD’e desteklerini önlerindeki dönemde artarak süreceğini belirterek sözlerini tamamladı.




Ukrayna’daki en büyük yabancı sermaye yatırımcısı olan Avrupa İmar ve Kalkınma Bankası Ukrayna direktörü Şevki Acuner ise, TUİD’in üyesi olmaktan büyük gurur duyduğunu, derneğin Ukrayna’da ve genel olarak yurtdışı Türk dernekçiliği açısından yalnız ilkleri gerçekleştirmediğini, yaptığı faaliyetlerle benzersiz, yegane bir organizasyon olduğunu belirterek, yeni seçilecek yönetime başarılar diledi.




Daha sonra söz alan TUİD bölge temsilcileri, bölgelerindeki faaliyetleri aktarırken, TUİD yönetim kurulu üyesi Ali Bulut 8. dönemin faaliyet raporunu okudu, bu dönemde gerçekleştirilen 132 faaliyet hakkında kısaca genel kurula bilgi verdi. TUİD yönetim kurulu başkan yardımcısı Oğuzhan Şen ise mali raporu üyelerle paylaştı. Yönetim, idari ve mali açıdan oybirliğiyle ibra edilirken, daha sonra gerçekleştirilen oylamada başkan Burak Pehlivan’ın listesi kullanılan geçerli oyların tümünü alarak seçildi.




Yönetim kurulu şu isimlerden oluştu 




















































































































**No**

**Adı-Soyadı**

**Temsil Ettiği Firma/Kurum**

**1**

BURAK PEHLİVAN
BAŞKAN

POLİTEK IMPEKS

**2**

ALİ ALİYEV

A&A DANIŞMANLIK

**3**

ALİ BULUT
BAŞKAN VEKİLİ

AGRO ZETA

**4**

AYHAN AKBABA

ARLOGIC/ARKAS HOLDİNG

**5**

EMRE KARAAHMETOĞLU

ONUR TAAHHÜT

**6**

FATİH AYDIN

UKRCONS

**7**

FERİT ALİBEY

ALİBEY HUKUK BÜROSU

**8**

HARUN ŞİRİN

UCAR LEASİNG

**9**

HASAN KAMİL HAYALİ

TÜRKONFED

**10**

MESUT ERK

UKREST

**11**

OĞUZHAN ŞEN

EYVAP

**12**

SELİM TEVER

WOOD INDUSTRİES

**13**

VOLKAN TURHAN

KALDE GRUBU

**14**

YEGOR POTUTAREVSKI

ESAN ECZACIBAŞI

**15**

DİNÇER SAYICI
(YEDEK YK)

TÜRK HAVAYOLLARI

**16**

HALİL ZEYBEK
(YEDEK YK)

EASYWAY




TUİD olağan genel kurulu, üyelerin dilek ve temennilerini sunması ve aile fotoğrafı çekilmesiyle sona erdi.





www.tuid.org.ua




![](http://burakpehlivan.org/wp-content/uploads/2017/05/IMG_9023-2.jpg) ![](http://burakpehlivan.org/wp-content/uploads/2017/05/IMG_9028-6.jpg) ![](http://burakpehlivan.org/wp-content/uploads/2017/05/IMG_9036-10.jpg) ![](http://burakpehlivan.org/wp-content/uploads/2017/05/IMG_9037-11.jpg) ![](http://burakpehlivan.org/wp-content/uploads/2017/05/IMG_9046-15.jpg) ![](http://burakpehlivan.org/wp-content/uploads/2017/05/IMG_9051-17.jpg) ![](http://burakpehlivan.org/wp-content/uploads/2017/05/IMG_9056-20.jpg) ![](http://burakpehlivan.org/wp-content/uploads/2017/05/IMG_9069-28.jpg) ![](http://burakpehlivan.org/wp-content/uploads/2017/05/IMG_9072-31.jpg) ![](http://burakpehlivan.org/wp-content/uploads/2017/05/IMG_9086-36.jpg) ![](http://burakpehlivan.org/wp-content/uploads/2017/05/IMG_9092-42.jpg) ![](http://burakpehlivan.org/wp-content/uploads/2017/05/IMG_9114-52.jpg) ![](http://burakpehlivan.org/wp-content/uploads/2017/05/IMG_9117-53.jpg) ![](http://burakpehlivan.org/wp-content/uploads/2017/05/IMG_9123-55.jpg) ![](http://burakpehlivan.org/wp-content/uploads/2017/05/IMG_9124-56.jpg) ![](http://burakpehlivan.org/wp-content/uploads/2017/05/IMG_9131-60.jpg) ![](http://burakpehlivan.org/wp-content/uploads/2017/05/IMG_9134-62.jpg) ![](http://burakpehlivan.org/wp-content/uploads/2017/05/IMG_9144-67.jpg) ![](http://burakpehlivan.org/wp-content/uploads/2017/05/IMG_9163-74.jpg) ![](http://burakpehlivan.org/wp-content/uploads/2017/05/IMG_9184-78.jpg) ![](http://burakpehlivan.org/wp-content/uploads/2017/05/IMG_9194-82.jpg) ![](http://burakpehlivan.org/wp-content/uploads/2017/05/IMG_9207-85.jpg)  ![](http://burakpehlivan.org/wp-content/uploads/2017/05/IMG_9235-96.jpg) ![](http://burakpehlivan.org/wp-content/uploads/2017/05/IMG_9239-99.jpg) ![](http://burakpehlivan.org/wp-content/uploads/2017/05/IMG_9253-106.jpg) ![](http://burakpehlivan.org/wp-content/uploads/2017/05/IMG_9260-110.jpg)   ![](http://burakpehlivan.org/wp-content/uploads/2017/05/IMG_9279-120.jpg) ![](http://burakpehlivan.org/wp-content/uploads/2017/05/IMG_9285-124.jpg) ![](http://burakpehlivan.org/wp-content/uploads/2017/05/IMG_9287-126.jpg) ![](http://burakpehlivan.org/wp-content/uploads/2017/05/IMG_9288-127.jpg) ![](http://burakpehlivan.org/wp-content/uploads/2017/05/IMG_9293-130.jpg) ![](http://burakpehlivan.org/wp-content/uploads/2017/05/IMG_9301-134.jpg) ![](http://burakpehlivan.org/wp-content/uploads/2017/05/IMG_9306-137.jpg) ![](http://burakpehlivan.org/wp-content/uploads/2017/05/IMG_9313-141.jpg) ![](http://burakpehlivan.org/wp-content/uploads/2017/05/IMG_9331-147.jpg) ![](http://burakpehlivan.org/wp-content/uploads/2017/05/IMG_9336-148.jpg) ![](http://burakpehlivan.org/wp-content/uploads/2017/05/IMG_9344-151.jpg) ![](http://burakpehlivan.org/wp-content/uploads/2017/05/IMG_9345-152.jpg) ![](http://burakpehlivan.org/wp-content/uploads/2017/05/IMG_9353-156.jpg) ![](http://burakpehlivan.org/wp-content/uploads/2017/05/IMG_9368-162.jpg) ![](http://burakpehlivan.org/wp-content/uploads/2017/05/IMG_9372-165.jpg) ![](http://burakpehlivan.org/wp-content/uploads/2017/05/IMG_9374-167.jpg) ![](http://burakpehlivan.org/wp-content/uploads/2017/05/IMG_9377-169.jpg) ![](http://burakpehlivan.org/wp-content/uploads/2017/05/IMG_9393-179.jpg) ![](http://burakpehlivan.org/wp-content/uploads/2017/05/IMG_9395-181.jpg) ![](http://burakpehlivan.org/wp-content/uploads/2017/05/IMG_9414-195.jpg) ![](http://burakpehlivan.org/wp-content/uploads/2017/05/IMG_9471-225.jpg) ![](http://burakpehlivan.org/wp-content/uploads/2017/05/IMG_9475-226.jpg) ![](http://burakpehlivan.org/wp-content/uploads/2017/05/IMG_9491-234.jpg)